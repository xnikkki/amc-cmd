Voor dit project heb ik voor het vak 'Maken' mij gericht op een deel van de styling van de beheerderskant van de NO2OCD app. Ik heb hierdoor niet een apart prototype, maar gewerkt op een localhost via de terminal op m'n computer. De veranderingen die ik maakte in de staging site van de website heb ik met commits doorgestuurd naar GitHub. Al deze commits zijn te vinden in de branche nikki-styling.

# Wat heb ik geleerd?

### Een tag kan meerdere classes hebben
Voor mij was het nieuw om te zien dat een tag meerdere classes kan hebben. Dit is misschien een klein dingetje, maar wel iets wat ik zeker zal onthouden. Als ik met code werk is het nooit zoveel code zoals er nu is geschreven, wat waarschijnlijk ook verklaart waarom ik nooit meerdere classes heb gebruikt. Toch is het wel iets waarbij ik gelijk moest denken aan hoe handig het kan zijn, zeker als verschillende tags dezelfde styling moeten krijgen (of deels dezelfde styling).

### Werken met SASS
SASS was een nieuwe vorm voor mij om de HTML te stylen. Ik heb hierbij de nesting geleerd die je gebruikt bij SASS en ook het aanmaken van variabelen in een apart SASS-document. Hierbij heb ik voor een donkere hover kleur, bij in dit geval een oranje knop, ook gebruik maakt van de color functions. Zo hoef je geen nieuwe HEX-code te vinden maar kan je van een andere kleur aangeven dat je die zoveel % donkerder wilt.

### Werken met GitHub
De commits die ik maakte en vervolgens via 'Pull' naar de develop branche stuurde ging allemaal via GitHub. Vervolgens werd mijn code gecontroleerd door Niels, en konden we met berichten via GitHub onder de commits aangeven als er iets niet goed was of als iets beter kon. Zo leerde ik ook beter code schrijven, door bijvoorbeeld betere classnames te bedenken en nagaan of ik constant nieuwe classnames nodig had of ook al bestaande kon gebruiken.

### Algemeen: meer inzicht in code
In het algemeen heb ik veel meer geleerd over omgaan met code. Normaal werd ik door lappen code een beetje 'overwhelmed' en werd ik al gauw gestresst en wist ik niet meer goed hoe ik er mee om moest gaan. Vooral: ik wist niet goed waar ik moest beginnen. Ik heb nu ook de tijd genomen om de delen code waarmee ik werkte te snappen, ook door in de webbrowser gebruik te maken van 'Element inspecteren'. 

Toen ik in het begin ook classes aanriep die niet specifiek genoeg waren merkte ik dat er, behalve de tag die ik wilde dat er gestyled werd, ook andere elementen gestyled werden. Zo moest ik weer op zoek naar waar de 'fout' lag en kijken hoe ik het zo kon aanpassen dat enkel het element wat ik veranderd wilde hebben ook echt veranderde. 

Zelf werk ik nooit met zoveel code, waardoor ik classnames bij wijs van spreken nog wel eens 'één, twee en drie' kan noemen (even heel zwart-wit genomen). Omdat er hier sprake was van zoveel code met zoveel classes werd ik ook gedwongen om stil te staan bij hun een class genoemd moest worden, zodat ook duidelijk was waar de class voor diende en welke indruk hij wekte. Ik ben hierin ook een paar keer gecorrigeerd door Niels, maar dit heeft mij juist geholpen. 
